دلفین‌ها مدتها است که به عنوان هوشمند‌ترین موجودات زمین پس از انسان شناخته شده‌اند، اما این باهوشی چندان به نفع آنها تمام نخواهد شد.
براساس گزارش نيواطلس، محققان آكسفورد كه درحال مطالعه روي مغز دلفين‌ها هستند به تازگي به نشانه‌هايي آشكار از ابتلا به آلزايمر در اين موجودات دوست‌داشتني دست‌يافته‌اند. اين اولين باري است كه آلزايمر در دلفين‌ها تشخيص داده مي‌شود.

در بيشتر موارد حيوانات به محض اينكه به واسطه سالخوردگي نابارور مي‌شوند، جانشان را از دست مي‌دهند،‌زيرا از نگاه تكاملي، موجودي كه نتواند ژني را انتقال دهد دليلي براي زنده بودن ندارد. چند گونه انگشت‌شمار مانند انسان‌ها و دلفين‌ها، مي‌توانند پس از اين دوران نيز به زندگي خود ادامه دهند، اما بيماري‌هايي نظير آلزايمر و ديابت بهايي است كه انسان در سال‌هاي آخر زندگي‌اش مي‌پردازد.

بررسي اين موضوع ايده اصلي تحقيق دانشمندان آكسفورد بوده‌است و براي انجام آن محققان مغز دلفين‌ها را براي يافتن نشانه‌هايي از آلزايمر مورد مطالعه قرار دادند. موارد مورد مطالعه دلفين‌هايي بودند كه پس از مرگ آب آنها را به سواحل اسپانيا آورده‌بود.

محققان با بررسي مغز اين دلفين‌ها توانستند پلاك‌ها و گره‌هايي را بيابند كه نشانگر‌هاي كلاسيك بيماري آلزايمر به شمار مي‌روند. پلاك‌ها رسوبات پروتئيني به نام بتا آميلوئيد هستند كه در ميان نورون‌ها تشكيل مي‌شوند، درحالي كه گره‌ها توسط پروتئيني به نام تائو ايجاد مي‌شوند كه در كنار هم اين دو پديده سلول‌هاي عصبي را مسدود ساخته و باعث بروز آلزايمر مي‌شوند.

به گفته محققان يافتن نشانه آلزايمر در مغز موجوداتي به غير از انسان بسيار دشوار است و اين اولين‌باري است كه شواهدي از وجود پلاك‌هاي آلزايمري در مغز موجودي به جز انسان كشف شده‌است.

محققان اميدوارند اين يافته جديد بتواند به ايجاد مدل حيواني دقيق‌تري از بيماري آلزايمر بيانجامد تا بتوان از آن براي درمان دقيق‌تر اين بيماري استفاده كرد.