ترابی پس از سه روز رقابت در رشته‌های درساژ، پرش و کراس به عنوان قهرمانی مسابقات دست یافت.
رويداد سه روزه (Eventing) يا همان كراس كانترى يكى از رشته‌هايى است كه فدراسيون سواركارى تلاش مي‌كند تا اين رشته المپيكى را در كشور راه‌اندازى و فعال نمايد. به همين منظور تقاضاى حضور سواركار خوب و با اخلاق كشورمان، طوفان ترابى جهت شركت در مسابقات سه روزه بين‌المللى يك ستاره *CIC1 در تاريخ ٢٤ تا ٢٦ شهريور در كشور تايلند، شهر پاتايا، باشگاه Thaipolo and equestrian مورد قبول و حمايت فدراسيون قرار گرفت .

در اين رويداد طوفان ترابى به نمايندگى از جمهورى اسلامى ايران با اسب ساوانگ ( Sawang) كه فدراسيون سواركارى جمهورى اسلامى ايران آن را اجاره و در اختيار او قرار داده است، با كشورهاى ژاپن و تايلند به رقابت پرداخت و در نهايت پس از سه روز رقابت در رشته‌هاى درساژ، پرش و كراس مقام نخست را براى كشورمان به ارمغان آورد.

در اين مسابقه سواركار مي‌بايد توانايى‌هاى اسب خود را در پرش، درساژ و اسقامت در چهار نعل همراه با پرش از موانع طبيعى همچون تنه درخت يا گودال و يا آب نشان دهد.

ترابى در اين رويداد در روز اول با ٦٦.٦٩٪‏ در درساژ مقام موقت دوم را كسب كرد، در روز دوم بى‌خطا در پرش به جايگاه اول رسيد و در نهايت روز سوم پس ازپيمودن ٢٩١٦ متر و پريدن از ٢٦ مانع (موانع ثابت) با زمان ٥ دقيقه و ٣٧ ثانيه بدون خطاى پرش و ٠.٤ خطاى زمانى جايگاه اول خود را حفظ كرد و با قهرمانى در مسابقات سه روزه، مدال طلا را از آن خود نمود.