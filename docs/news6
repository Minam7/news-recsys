مطالعات جدید نشان می‌دهد تزریق خون افراد جوان به افراد مسن می‌تواند علایم آلزایمر را کاهش دهد.
به گزارش ایرنا، مطالعه‌ای که از سه سال پیش آغاز شده است، نشان می‌دهد تزریق خون موش‌های جوان به موش‌های پیر، باعث ایجاد عروق خونی جدید و بهبود یادگیری و حافظه در موش‌های مسن می‌شود.


به گزارش تلگراف،نتایج آزمایش‌های انسانی که به تازگی صورت گرفته، محققان را بسیار شگفت‌زده کرده است؛ این مطالعه که توسط محققان دانشگاه استنفورد انجام شده نشان می‌دهد علایم آلزایمر در شرکت‌کنندگان، بهبود قابل توجهی داشته است. این داوطلبان به راحتی ‌می‌تواند امور روزانه ازجمله پرداخت صورت‌ حساب‌ها، آماده ‌کردن وعده‌های غذایی و مصرف دارو را انجام دهند.

با وجود نتایج قابل قبول این آزمایش، این نتایج نیازمند بررسی و تحقیق بیشتر است. بیماری پیشرونده آلزایمر شایع‌ترین نوع زوال عقل است که باعث اختلال در حافظه، تفکر و رفتار بیمار می‌شود.

بر اساس آمار مرکز بین المللی آلزایمر، در حال حاضر 46.8 میلیون نفر در سراسر جهان به زوال عقل مبتلا هستند و این تعداد تا سال 2050 میلادی، به 131.5 میلیون نفر به ویژه در کشورهای در حال توسعه می‌رسد.

محققان دانشگاه کالیفرنیا در سان فرانسیسکو چاقی، باریک شدن شریان کاروتید، افسردگی، سطح پایین تحصیلات، فشار خون بالا، عدم تحرک، استعمال دخانیات، سطح بالای اسید آمینه و دیابت نوع 2 را به عنوان مهمترین عوامل خطر آلزایمر برشمرده‌اند.