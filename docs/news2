مقامات شرکت فناوری و علوم هوافضای چین با انتشار بیانیه‌ای اعلام کرد این کشور برای پرتاب نسل جدیدی از فضاپیماهایش تا سال ۲۰۲۰ آماده خواهد بود.
براساس گزارش فيوچريسم، اينگونه به نظر مي‌آيد كه چين در ساخت فضاپيمايي پيشرفته و فوق‌سري پيشرفتي قابل توجه داشته‌است.

در نگاه اول شايد پرتاب فضاپيمايي با قابليت استفاده دوباره شايد نكته چندان جديدي به شمار نيايد، شركت اسپيس‌ايكس اوايل سال 2017 با پرتاب راكت فالكون 9 اولين قدم را در اين مسير برداشت. با اين‌همه فضاپيماي چيني‌ها ظاهرا يك راكت نيست و انتظار مي‌رود ويژگي‌هاي متفاوتي داشته باشد.

ظاهرا قرار است اين فضاپيما از روي باند پرواز كند و زماني كه به ارتفاعي مناسب از اتمسفر رسيد، موتور جت خود را آتش كند. در اين مرحله هواپيما براي رسيدن به مدار زمين از موتورهاي جت خود استفاده خواهد‌كرد.

هنوز اطلاعات زيادي درباره اين فضاپيما منتشر نشده‌است، اما براساس گزارش‌ شينهوا، قرار است از آن براي انتقال فضانورد و محموله‌هاي باري به مدار زمين استفاده شود.

فناوري به‌كار گرفته شده در اين فضاپيما همچنين نگهداري و رسيدگي به آن را نيز ساده‌تر خواهد ساخت، فناوري كه چين آن را ابزاري براي كاهش هزينه‌هاي ماموريت‌هاي فضايي آينده و افزايش دفعات انجام اين ماموريت‌ها مي‌داند.

دراختيار داشتن اين فضاپيما مي‌تواند تلاش‌هاي فضايي چين را بهبود ببخشد،‌كشوري كه درحال حاضر از برنامه‌هايش براي رفتن به ماه و مريخ خبر داده‌است.

ليو سيكوان قائم‌مقام شركت فناوري و علوم هوافضاي چين در ماه ژوئن اعلام كرد كشور چين درحال ساخت فضاپيماي قابل استفاده دوباره زمين به مدار است كه مي‌تواند به صورت افقي فرود بيايد، و تاكنون چندين آزمايش كليدي زميني روي آن انجام گرفته و دستاوردهاي قابل توجهي به دست آمده‌است.