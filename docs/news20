ملی‌پوشان شایسته ایران توانستند در هفتاد و یکمین دوره مسابقات پرورش اندام قهرمانی جهان ۳ مدال طلا، ۳ مدال نقره و ۱ مدال برنز به دست آورند.
به گزارش سایت فدراسیون بدنسازی و پرورش اندام، در نخستین روز از مسابقات جهانی اسپانیا، هفتاد و یکمین دوره رقابت‌های پرورش اندام در وزن‌های 70، 75 و 80 کیلوگرم برگزار شد.

مهدی حیدری، نماینده دسته وزنی 70 کیلوگرم پرورش اندام کشورمان گردن‌آویز طلا را از آن خود کرد و بر سکوی قهرمانی جهان درخشید.

امید سلیمانی، ملی‌پوش وزن 75 کیلوگرم عنوان چهارمی را به دست آورد و هادی محمدی، دیگر ملی‌پوش وزن 75 کیلوگرم از رسیدن به فینال باز ماند.

همچنین داود شکراله در سایه قهرمانی ایستاد و مدال نقره دسته وزنی 80 کیلوگرم را به دست آورد.

در روز پایانی هم محسن صمدی، نماینده فوق سنگین کشورمان توانست سکوی قهرمانی را از آن خود کرده و در رقابت با قهرمانان تمام اوزان عنوان اوورالی را كسب كند.

همچنین حسین کلاته، نماینده دسته وزنی 95 کیلوگرم موفق به کسب مدال طلا شد.

حامد محود عینی در وزن 85 کیلوگرم و مهدی قنواتی در وزن 90 کیلوگرم مدال نقره را بر گزدن آویختند.

مظاهر تابانی هم در وزن 100 کیلوگرم در اولین تجربه جهانی خود موفق به اخذ مدال برنز هفتاد و یکمین دوره از رقابت‌های جهانی شد.